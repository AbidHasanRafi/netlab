## Getting Started
HTML এর পূর্ণরূপ হচ্ছে HyperText Markup Language, এটি ওয়েবের প্রাথমিক উপাদান যা ওয়েব কন্টেন্টের স্ট্রাকচারকে ডিফাইন করে। "HyperText" দ্বারা এক বা একাধিক ওয়েবসাইটের মধ্যে এক ওয়েবপেজের সাথে আরেক ওয়েবপেজের লিংকগুলোকে বোঝানো হয়ে থাকে।

ওয়েব ব্রাউজারে বিভিন্ন লেখা (Text), ছবি (Photo) বা অন্যান্য কন্টেন্ট দেখানোর জন্য HTML কিছু ট্যাগ(Tag) ব্যবহার করে থাকে। HTML মার্কআপের অন্যতম কিছু এলিমেন্ট হলোঃ `<head>`, `<title>`, `<body>`, `<header>`, `<footer>`, `<article>`, `<section>`, `<p>`, `<div>`, `<span>`, `<img>`, `<aside>`, `<audio>`, `<canvas>`, `<datalist>`, `<details>`, `<embed>`, `<nav>`, `<output>`, `<progress>`, `<video>`, `<ul>`, `<ol>`, `<li>` ইত্যাদি। HTML এলিমেন্টকে ওয়েবের অন্যান্য কন্টেন্ট থেকে আলাদা রাখার জন্য "ট্যাগ" ব্যবহার করা হয় যা "<" ও ">" দ্বারা আবদ্ধ থাকে। এলিমেন্টগুলো কেস সেন্সিটিভ নয় অর্থাৎ এগুলোকে বড় হাতের কিংবা ছোট হাতের অক্ষর দিয়ে লেখা যায়।

HTML কোড সাধারণত HTML ফাইলে লেখা হয় যার এক্সটেনশন হিসেবে `.html` ব্যবহার করা হয়। নিচে `index.html` নামের ফাইলে বেসিক HTML-এর গঠন দেখানো হলোঃ
```html
<html>

</html>
```
এখানে আমরা `<html>` ও `</html>` এলিমেন্ট ব্যবহার করেছি যা দ্বারা পর্যায়ক্রমে ওপেনিং ও ক্লোজিং ট্যাগ বুঝায়। বেশকিছু সেলফ ক্লোজিং ট্যাগ-বাদে প্রায় প্রত্যেক HTML ট্যাগের জন্য ওপেনিং ও ক্লোজিং ট্যাগ দিয়ে কতিপয় ট্যাগের শুরু ও শেষ বুঝানো হয়ে থাকে। ট্যাগ শুরু করার ক্ষেত্রে `<>` এবং শেষ করার ক্ষেত্রে `</>` ব্যবহার করা হয়। HTML পেজের যাবতীয় কন্টেন্ট `<html>` ও `</html>` ট্যাগের মাঝে লেখা। এর দুটি বিশেষ অংশ রয়েছে যার মধ্যে একটি অংশ হচ্ছে `<head>` যা ওয়েবপেজে দেখানো হয়না কিন্তু পেজের বিভিন্ন ইনফরমেশন ও মেটাডাটা (metadata) ডিফাইন করতে এর মধ্যে বিভিন্ন ট্যাগ ব্যবহার করা হয় এবং অপর অংশটি হচ্ছে `<body>` এলিমেন্ট যা ওয়েবপেজে দেখানো হয়। এছাড়া HTML ফাইলের যেকোনো অংশে নোট নেয়ার জন্য `<!--` ও `-->` এর মাঝে কমেন্ট লেখা যায় যা HTML ইগনোর করে এবং ওয়েবপেজে দৃশ্যমান হয়না।
```html
<html>
    <head>
        <!-- এই অংশটি ওয়েবপেজে দৃশ্যমান হয় না -->
    </head>
    <body>
        <!-- এই অংশটি ওয়েবপেজে দৃশ্যমান হয় -->
    </body>
</html>
```
HTML-এর `<head>` এর মধ্যে কতিপয় ওয়েবপেজের টাইটেল ডিফাইন করার জন্য `<title>` এলিমেন্ট ও ক্যারেক্টার এনকোডিং এর জন্য `<meta>` এলিমেন্ট ব্যবহার করতে হয়। পেজের কন্টেন্ট ল্যাঙ্গুয়েজ ডিফাইন করতে `<html>` এলিমেন্টের মাঝে `lang` এট্রিবিউট ডিফাইন করতে হয়। এট্রিবিউট সাধারণত ওপেনিং ট্যাগ বা সেলফ কোজিং ট্যাগে ডিফাইন করা হয়। পরিশেষে, একটি এরর-মুক্ত HTML ফাইলের স্ট্রাকচার তৈরী করার জন্য HTML ডকুমেন্ট ভার্সন একটি ট্যাগের মাঝে উল্লেখ করতে হয় যা সাধারণত `<html>` এলিমেন্টের উপরে লেখা হয়। নিচে এমন একটি পরিপূর্ণ এরর-মুক্ত HTML ফাইলের স্ট্রাকচার দেখানো হলোঃ
```html
<!DOCTYPE html>
<html lang="en">
    <head>
         <meta charset="UTF-8">
         <title>This is title</title>
    </head>
    <body>
    </body>
</html>
```